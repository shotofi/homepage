---
title: Muiden harrastajat
updated: 30.12.2011
---

<div class="column column-full muumaailma">
  
  <h1>Vaihtamassa tyyliä?</h1>

  <p>
  Meiltä kysytään etenkin näin lukukausien alkaessa harva se päivä,
  miten helppoa tai vaikeaa on alkaa harrastaa meidän tyyliämme, jos
  aiemmin on harjoitellut jotain muuta karaten tyylisuuntaa kuten
  goju-ryu, shorinji-ryu tai shotokan.  Yleensä vastauksista tulee
  kiireessä niin hätäisiä ja lyhyitä että päätin kirjoittaa tällaisen
  perusteellisemman version, koska kysymys ei ole helppo.
  </p>

  <p>
  Mitään selkeää vastausta ei tietenkään ole (tarkoittaa samaa kuin "en
  oikeastaan tiedä" ;-).  Se riippuu sellaisista asioista kuin kauanko
  olet harjoitellut, kuinka hyvin siedät sitä että yhtäkkiä kaikki
  tehdäänkin oudolla tavalla (liikkuminen, asennot) ja et ehkä lainkaan
  alkuun osaa katoja jne.  Eri tyylisuunnista tuleville varmaankin eri
  asiat ovat outoja.  Parhaiten vaikeus tai helppous selviää sillä että
  tulet katsomaan ja kokeilemaan (ks. 
  <a href="harjoitukset.html" title="Tietoa harjoitusajoista ja -paikoista">harjoitusajat</a>). 
  </p>

  <p>
  Tyylin vaihtaminen edellyttää aina valmiutta oppia tekmään asiat
  uudella tavalla, ja nöyryyttä -- se mitä aiempi opettajasi piti
  lakina, ei ehkä päde meidän seurassamme (vaikka vetäjämme ovatkin
  varsin suvaitsevia vieraita ajatuksia jne kohtaan). 
  </p>

  <p>
  Jotkin karaten tyylisuunnat tai joidenkin seurojen tyylit ovat 
  <a href="tyylikuvaus.html" title="Tietoa tyylisuunasta">meidän tyylistämme</a> 
  kauempana kuin jokin kokonaan toinen laji.  Toisaalta, useimmissa budolajeissa on
  jonkinlainen yhteinen "taka-ajatus", tai päämäärä, jonka voi jopa
  havaita, vaikka tietenkin eri harjoittelijoiden yksityiset päämäärät
  voivat olla täysin toisistaan poikkeavia. 
  </p>

  <p>
  Luultavasti lajin tai tyylisuunnan vaihdolle on kaksi vähiten vaikeaa
  kohtaa: kun olet vasta aloittanut (koska silloin et osaa vielä paljon
  mitään joten vaihtaessa et menetä kovin paljon), ja kun hallitset oman
  tyylisi aika syvällisesti (koska silloin pääset niille yhteisille
  juurille ja näet tekniikoiden pintaerilaisuutta syvemmälle).  Eniten
  vaihtamisen helppous todennäköisesti kuitenkin riippuu omasta
  motivaatiostasi ja asennoitumisestasi.
  <P>

  <h2>Mitä väliä sillä on mitä tyyliä harrastat?</h2>

  <p>
  Todennäköisesti sillä on aika lailla väliä.  Koska eri ihmisille mitä
  ilmeisimmin sopivat eri tyylit (ks. 
  <a href="lajinvalinta.html" title="Neuvoja lajin valinnasta">lajinvalintaopas</a>, 
  samat huomiot pätevät tyylinkin valitsemisessa).  Joskus paljon tyylisuuntaa tärkeämpi 
  asia on seuran vetäjien persoonallisuus ja kiinnostuksen suunta, koska
  yleensä ihmiset opettavat sitä mistä itse ovat kaikkein
  kiinnostuneimpia.  Siinä he myös itse kehittyvät eteenpäin, joten
  pitkän tähtäimen kehittymismahdollisuutesi ovat parhaat seurassa,
  jonka vetäjän suuntautumisesta pidät.
  </p>

  <p>
  Mutta koska tällaisia asioita ei saa selville kovin nopeasti, joudut
  ehkä vaan aloittamaan harjoittelun jossain, ja katsomaan mitä siitä
  pidät.  Toisaalta, mikäli et ole kovin paljoa budolajeja harrastanut,
  tuskin olet vielä muodostanut lopullista mielipidettäsi siitä mikä
  hommassa on oleellista, eli tämä painotusten yhteensopivuus on
  keskeistä vasta pidemmällä oleville.
  </p>

  <p>
  Tyylimme samankaltaisuudesta muihin karaten tyyleihin nähden voi ehkä
  muutaman sanan sanoa.  Historiallisista syistä Shotokan-tyyli on meitä
  jossain määrin lähellä.  Eniten varmaankin katojen osalta; koska
  vaikka teemme kataa eri tavalla (pehmeämmin), itse liikesarjat ovat
  hyvin lähellä toisiaan. Myös asennoissa on samankaltaisuutta.
  Goju-ryu ja Shorinji-ryu taas ehkä ovat lähempänä meitä liikkumisen
  jne osalta, mutta katat ovat aivan erilaisia.  Kun tiedän näistä tai
  muista tyyleistä enemmän, kirjoittelen lisää.
  </p>

  <p>
  Joka tapauksessa, onnea tyylin vaihtoon ja tervetuloa treeneihimme
  kokeilemaan mitä pidät. 
  </p>

  <p>
  Sivun kirjoitti <a href="mailto:krista@NO_SPAMiki.fi" title="Lähetä postia Kristalle">Krista</a>.
  </p>

</div>