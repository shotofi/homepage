---
title: Salietiketti
breadcrumb: Harjoittelu > Salietiketti
---

<section class="salietiketti">
  <header>
    <h2>SALIETIKETTI</h2>
  </header>

  <h3>Yleistä</h3>
  <ul>
    <li>
      Ennen saliin tuloa jalat on pestävä ja kuivattava. Saliin tullaan varvastossuissa tai vastaavissa. Tatamilla ei saa harjoitella kengät jalassa.
    </li>
    <li>
      Saavu salille hyvissä ajoin. Jos kuitenkin myöhästyt harjoituksista ja muut ovat jo rivissä, odota salin ovella häiritsemättä muiden hiljentymistä ja tule sisään vasta, kun rivistä poistutaan.
    </li>
    <li>
      Sulje puhelimesi ennen harjoitusten alkua.
    </li>
    <li>
      Kumarra ovensuussa salille tullessasi ja sieltä poistuessasi.
    </li>
    <li>
      Kumarra uudelle harjoittelukumppanille harjoituksen alussa ja lopussa.
    </li>
    <li>
      Puhdista lattia/tatamit oma-aloitteisesti, jos näet siihen tarvetta. Veritahrat on poistettava heti tuoreeltaan.
    </li>
    <li>
      Jos vuoron jälkeen saliin ei tule toisten seurojen harjoittelijoita, on ikkunat ja ovet lukittava lähtiessä ja valot sammutettava.
    </li>
  </ul>

  <h3>Turvallisuus</h3>
  <ul>
    <li>
      Harjoitusten tärkein asia on turvallisuus: jokainen on omalta osaltaan vastuussa itsensä ja harjoittelukumppaninsa hyvinvoinnista.
    </li>
    <li>
      Koska harjoitusten aiheet ja ohjaajat vaihtelevat paljon, on tärkeää, että teet rauhallisesti varsinkin ne tekniikat, jotka ovat sinulle uusia. Jätä ego ovelle ja harjoittele rauhassa.
    </li>
    <li>
      Älä koskaan poistu kesken harjoituksista (edes WC:hen) ilman, että ilmoitat siitä ensin vetäjälle.
    </li>
    <li>
      Muista huolehtia siitä, että kynnet ovat aina harjoituksissa lyhyet. Samoin korut, kellot, sormukset yms. tulee riisua pois harjoitellessa. Lävistykset kannattaa teipata. Sido pitkät hiukset kiinni.
    </li>
    <li>
      Ilmoita harjoitusten vetäjälle, jos sinulla on jokin vamma, joka estää tekemästä jotain harjoitusta.
    </li>
  </ul>

  <h3>Harjoittelun ohjenuoraa</h3>
  <ul>
    <li>
      Perusasenne vaatimaton, avoin ja iloinen mieli.
    </li>
    <li>
      Keskittyminen avaa ovet, yhteistyö vie eteenpäin.
    </li>
    <li>
      Sisäinen hiljaisuus tuo tasapainon.
    </li>
  </ul>

</section>