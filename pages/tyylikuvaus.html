---
title: Tyylikuvaus
breadcrumb: Harjoittelu > Tyylikuvaus
---

<section class="tyylikuvaus">
  <img src="/images/tausta_peter_mawa.gif" align="right" alt="Peter MawashiGeri" width="177" height="300" />
  <header>
    <h2>TYYLIKUVAUS</h2>
  </header>

  
  <p>
    Eli olet siis löytänyt sivumme. Harkitset jopa karaten harrastamista, mutta 
    haluaisit tietää lisää joko karatesta yleensä tai meidän tyylisuunnastamme. 
    Yritämme tällä sivulla hieman valottaa näkemyksiäsi aiheesta tarjoamalla 
    Karateseura Shoto ry:n jäsenien kantoja asiasta. Alla on kolme kuvausta, jotka 
    samalla kertovat myös seuramme harjoitusten kehityksestä vuosien mittaan. 
    Kuvaukset ovat järjestyksessä uusimmasta vanhimpaan.
  </p>

  <p>
    Harjoitustemme nykyistä menoa kuvaa Aku Riihelän <img class="email" src="/images/emails/email-aku.png" />
    erittäin kattava <a href="#aku" title="Akun tyylikuvaus">artikkeli</a>. Aku on yksi seuramme ohjaajista.
  </p>

  <p>
    Peter Nysténin <img class="email" src="/images/emails/email-peter.png" />
    kirjoittama tyylikuvaus on 90-luvun loppupuolelta. Hän on tehnyt hyvän paketin, joka antaa kuvan myös 
    seurojemme kehityksestä. <a href="#peter" title="Peterin tyylikuvaus">Tällä hetkellä artikkeli on vain 
    englannin kielellä</a>.
  </p>
  <p>
    TKY Karate Do Shotokain (nykyään osa Shoto ry:tä) pitkäaikainen puheenjohtaja <a href="http://www.iki.fi/krista/personal" title="Kristan kotisivut">Krista Lagus</a> 
    on kirjoittanut <a href="#krista" title="Kristan tyylikuvaus">tyylistämme hieman kertovan artikkelin.</a> 
    Artikkeli kertoo tyylistämme sekä harjoituksistamme 90-luvun alkupuolelta.
  </p>

  <hr/>

  <a name="aku" class="anchor"></a>
  <h2>Karate-Do Shotokai á la Helsinki 2000-luvulla (Akun tulkitsemana)</h2>
  <p>
    Aku Riihelän näkemys siitä millainen tyylimme ja seuramme harjoitukset nykyisin ovat.
  </p>
    <p>
    Tyylisuuntamme shotokai on peräisin Gichin Funakoshin ja poikansa Yoshitaka Funakoshin karate-opeista 
    1900-luvun alkupuolelta, pohjautuen vanhoihin okinawalaisiin aseettoman kamppailun taitoihin. 1900-luvun 
    alun Japanista on pitkä matka 2000-luvun Suomeen, ja tyylisuuntaa ovat sillä välillä kehittäneet monet 
    opettajat, mm. japanilaiset senseit Shigeru Egami ja Mitsusuke Harada ja monet suomalaiset ohjaajamme. 
    Silloin tällöin on hyödyllistä ainakin yrittää tiivistää tyylisuuntamme piirteitä ja periaatteita myös kirjalliseen 
    muotoon. Kaikki tässä mainittu on kuitenkin puhtaasti omaa mielipidettäni, eikä edusta virallista seuran tai 
    kattojärjestön kantaa. 
  </p>
  <h2>Harjoittelun periaatteista ja päämääristä</h2>
  <p>
    Seuramme harjoittelun ydinpiirre on shotokai-tyylille ominainen rentouden ja luonnollisen vartalonkäytön 
    painottaminen. Karatetekniikkaamme ei kuulu <i>kime</i>, eli vahva lihasjännitys tekniikan osuessa. 
    Shotokai-tyylissä <i>kime</i> ymmärretään sisäisenä, periaatteemme on että vartalo itse tietää mitä 
    lihaksia on jännitettävä. Pyrimme tekniikoissamme virtaavuuteen ja mukautuvuuteen. Samankaltaisia 
    periaatteita on esimerkiksi filippiiniläisessä kali/eskrima-lajissa. Peruskurssilla aloitetaan shotokai-karateen 
    tutustuminen yksinkertaisilla perustekniikoilla, asennoilla ja liikkumisharjoittelulla. Kurssin jälkeen 
    vähennetään vähitellen tukeutumista formaaleihin asentoihin ja hyökkäys-puolustuskombinaatioihin. 
    Harjoittelun tavoitteena on karateka, joka ymmärtää oman kehonsa toimintaperiaatteet, ja pystyy siksi 
    sopeutumaan vaihteleviin kamppailutilanteisiin, ei vain yksittäisiin tekniikoihin tai hyökkäyksiin. 
    Tyylisuuntaamme ei kuulu kilpailu.
  </p>
  <p>
    Jokapäiväisessä harjoittelussa käytämme toki yksittäisiä perusharjoituksia kuten toimiviksi havaittuja 
    hyökkäys-puolustuskombinaatioita, <i>kata</i>-sovelluksia ja drilliharjoituksia eli yksinkertaisten 
    tekniikoiden muodostamia nopeita, toistuvia sarjoja, mutta tavoitteemme on aina opettaa periaate toimivan 
    hyökkäyksen tai puolustuksen taustalla. Näin ollen tyylisuunnassamme tai harjoittelussamme ei ole erikseen 
    määriteltyjä tekniikkayhdistelmiä (<i>ohyokumite, kumitewaza</i>) edes vyökokeiden eli graduointien 
    perusteena. Graduoinneissa arvioidaan aina harjoittelijaa kokonaisuutena ja edellytetään, että hän pystyy 
    tekemään taitotasonsa mukaisesti tehokkaita tekniikoita ja vastatekniikoita useilta osa-alueilta (lyönnit, 
    torjunnat, potkut, väistöt, etc.).
  </p>
  <h2>Karatemme osa-alueet</h2>
  <p>
    Koska johtotähtenämme on kamppailun ja vartalonkäytön periaatteiden opettaminen emmekä ole sidottuja 
    tiettyyn opetustapaan, käsitteemme karatesta on melko monipuolinen. Aloittaessani itse harrastuksen 
    2000-luvun alussa, oli harjoituksissa vielä runsaasti suoraviivaista liikkumista matalissa asennoissa, katojen 
    formaalia harjoittelua ja melko vähän <i>kumitea</i> eli vapaan ottelun harjoittelua. Käytämme 
    nykyäänkin matalia asentoja, mutta usein kytkettynä lähikamppailutilanteisiin ja pystypainiin. Liikkumista 
    harjoitellaan perinteisillä vastustajan seuraamis- ja ajoitusharjoituksilla, mutta niiden lisäksi sovellamme mm. 
    filippiiniläisistä kamppailulajeista ja nyrkkeilystä lainattuja <i>footwork</i>-drillejä ja kickboxingista ja 
    muay thaista tuttua keveää liikettä päkiöiden päällä. Vaikka harjoitusvalikoimamme on monimuotoinen, 
    rakennamme yhteyksiä perinteisen karaten asentojen (<i>zenkutsudachi, 
    kokutsudachi</i> etc.) ja 
    kamppailullisissa sovelluksissa tarvittavan vartalonkäytön välille. 
  </p>
  <p>
    Lyönti- ja potkutekniikoidemme ydin on edelleen shotokai-karaten traditionaalisen koulukunnan mukainen, 
    mutta viime vuosina olemme laajentaneet käytännön kamppailutekniikoiden skaalaa. Vartalon rentouden 
    käyttö voimantuotossa, jousenomainen lantion ja jalkojen käyttö räjähtävän voiman tuottamisessa ja kalista 
    lainattu <i>hubad</i> rentouden ja vaistonvaraisen reagoinnin kehittämisessä ovat muutamia esimerkkejä 
    tavoista, joilla opetamme karatea. Vaikka suuri osa harjoittelustamme liittyy nykyisin jollakin tavoin 
    kamppailullisiin sovelluksiin, ylläpidämme myös perustekniikkaosaamistamme rakentamalla kehittyneemmät 
    harjoitteet perustekniikkapohjan päälle. Isku- ja potkupadien sekä käsi- ja säärisuojien käyttö ovat 
    nykyään tavallinen osa harjoitteluamme. Näin pyrimme varmistamaan tehokkaiden isku- ja 
    potkutekniikoiden oppimisen ja harjoittelijoiden turvallisuuden. Niin, ja kyllä siinä hikikin puskee paremmin 
    pintaan!
  </p>
  <p>    
    <i>Kata</i> on edelleen osa karateamme kuten ennenkin, mutta <i>katan</i> opettamisen määrä, 
    tavoitteet ja menetelmät vaihtelevat kauden ja ohjaajan mukaan. Aloittelevalle harjoittelijalle  <i>kata</i> 
    opettaa oman vartalon täsmällistä hallintaa sekä rytmin ja ajoituksen tajua. Harjoittelun edistyessä 
    painopiste siirtyy <i>katan</i> merkityksen ymmärtämiseen ja sovellusharjoitteet saavat tärkeämmän 
    sijan. <i>Katan</i> ja tasapaino- ja keskittymisharjoitteiden merkitystä harjoittelijan henkisessä 
    kehittämisessä ei ole unohdettu, eikä minusta niin saa käydäkään. Itselle sopivan tasapainon löytäminen 
    fyysisen ja henkisen kehittymisen välillä on tärkeää. Opetetut <i>katat</i> vaihtelevat, mutta <i>heian-
    </i> ja <i>tekki-katat</i> sekä <i>bassai dai</i> ovat tärkeimpiä katojamme. Aiempiin vuosiin 
    verrattuna olemme rajoittaneet aktiivisesti opetettavien katojen määrää. Periaatteena on, että on parempi 
    oppia rajoitettu määrä katoja syvällisesti kuin syvällinen määrä katoja rajoitetusti. 
  </p>
  <p>
    <i>Kumite</i> ja kamppailulliset harjoitteet ovat saaneet lisää painoarvoa seuramme harjoittelussa koko 
    2000-luvun ajan. Mattopainia opettavat ajoittain omat painitaustaiset ohjaajamme ja vierailevat BJJ-
    opettajat, pystykamppailu on nykyään yksi seuramme harjoittelun perusosa-alueista ja hallintaotteet ja 
    nivellukot ovat myös ehdoton osa karateamme. Harjoittelemme joskus myös perusasetekniikoita, 
    keskittyen lähinnä <i>bo</i>-sauvan käyttöön. Ainoa asekata, jota harjoittelemme on 
    <i>matsukaze</i>. Harjoittelemme toisinaan myös veitsitekniikoita.
  </p>
  <p>
    Kaiken fyysisen heilumisen taustalla pyrimme kuitenkin kehittämään enemmän tai vähemmän hienovaraisesti 
    myös harjoittelijoidemme henkisiä ominaisuuksia. Keskittymiskyvyn kehittyminen on ilmeisin hyöty, joka 
    harjoittelusta seuraa, mutta pyrimme myös muihin vastaaviin päämääriin. Taitotason kehittyessä on 
    nopeatempoinen <i>hubad</i>-drilli tai <i>tui shou</i> (push hands)-harjoitus väline japanilaisissa 
    budolajeissa arvostetun <i>mushin</i>-tilan eli "tyhjän mielen" 
    saavuttamiseen. Kun keho joutuu 
    tilanteeseen, jossa sen on toimittava jatkuvasti ja vaistonvaraisesti, kuitenkin tiettyjen sääntöjen pohjalta, 
    jää harjoittelusalin ulkopuolinen elämä pakosti pois ajatuksista. Muitakin vastaavia periaatteita on, mutta 
    jätettäköön ne harjoittelijoiden itse oivallettaviksi.
  </p>
  <p>
    Kun katsoo kaikkea mitä sisällytämme karateemme nykyään, saattaa herätä epäilys, että olemme 
    ymmärtäneet karaten perusidean väärin tai että emme pysty hallitsemaan tällaista kokonaisuutta. Ensin 
    mainittu on makuasia, joskin tunnen tässä vastustamatonta kiusausta lainata Billy Haggertya (Skotlannin 
    Shoto Budon 5. dan ja tekninen johtaja) keskustelustamme vuodelta 2006:
    <i>"On olemassa vain rajoitettu määrä asioita mitä ihmiskeholla voi tehdä. Koska näin on eikä 
    kamppailu kunnioita mitään keinotekoisia rajoja, on turhaa jakaa asioita siihen mikä kuuluu 
    karateen, mikä judoon tai muuhun. Karaten katoista voi huomata selviä heitto- tai 
    lukkosovelluksia, ja lyönnissä käytettävä kehon mekaniikka, toimii myös heiton perustana. Näytä 
    minulle heitto ja kerron sinulle että se on karatea. Nivellukko? Karatea. 
    Painiote? Karatea."</i><br>
    Lainaus on muistinvarainen eikä sitä tule lukea kuin piru raamattua, mutta idea lienee selvä: sisällytämme 
    toimivia tekniikoita ja periaatteita karateen niiden alkuperästä riippumatta ja rohkaisemme 
    harjoittelijoitamme kokeilemaan myös muita kamppailu-lajeja ja tyylejä. Kun harjoittelijoistamme kehittyy 
    ohjaajia, heillä on usein kokemusta myös peruskaraten ulkopuolelta, ja se kokemus hyödynnetään 
    karatessamme. Kokonaisuuskin pysyy hallinnassa, koska laaja repertuaarimme on ohjaajien yhteistyön 
    tulosta. Seuramme ohjaajilla on monivuotista harjoittelukokemusta ainakin seuraavista lajeista (lista ei ole 
    täydellinen):
  </p>
  <ul>
    <li>Brasilialainen jujutsu</li>
    <li>Pekiti-Tirsia-tyylin kali</li>
    <li>Kenjutsu</li>
    <li>Kas-Pin</li>
    <li>Jodo</li>
    <li>Thaiboxing</li>
    <li>Sanda</li>
  </ul>
  <h2>Harjoitukset</h2>
  <p>
    Koska harjoitukset vaihtelevat hyvin paljon, niitä on vaikea kuvata tarkasti. Yhteistä niille on huolellinen 
    lämmittelyjakso, joka valmistaa harjoittelijat henkisesti ja fyysisesti päivän aiheeseen ja ehkäisee vammoja. 
    Lämmittelyä seuraa usein yksinkertainen perustekniikkaosuus, josta siirrytään vähitellen soveltavaan 
    harjoitteluun. Harjoitus lopetetaan joko venytellyllä tai jäähdyttelyllä ja tempon hidastamisella. 
  </p>
  <p>
    Harjoituksiamme ei ole jaettu perustekniikka-/kataharjoitus-/kamppailuharjoituskausiin, vaan teemoihin, 
    joissa on elementtejä kaikista näistä osa-alueista. Teemakausien pituuden ja aiheet päättää seuran 
    ohjaajista koostuva kollegio. 
  </p>
  <p>
    Harjoittelun fyysiset haasteet kasvavat asteittain peruskurssilta ylempiin vyöarvoihin. Kunnon 
    kasvattaminen on osa hyväksi kamppailijaksi tulemista, mutta pyrimme silti tasapainoon rauhallisen 
    tekniikkaharjoittelun, vartalonkäytön hiomisen ja räjähtävän kamppailutreenin välillä. Rohkaisemme 
    harjoittelijoitamme harrastamaan muutakin liikuntaa ja venyttelyä myös treenisalin ulkopuolella.
  </p>
  <p>
  <h2>Yhteistyö muiden kanssa</h2>
  <p>
    Helsingin Shoto ry:n harjoittelijat ovat Suomen Karate-Do Shotokain jäseniä, ja vihreän vyön jälkeen
    kaikki vyöarvojen graduoinnit tapahtuvat SKDS:n kansallisilla leireillä. SKDS:n tehtävä on koordinoida 
    jäsenseurojen toimintaa, leirejä ja tyylisuunnan kehitystä. Leirejä on muutaman kerran vuodessa, ja vuoden 
    pääleiri pidetään Solvallassa toukokuussa. Teemme lisäksi yhteistyötä Skotlannin Shoto Budon kanssa, ja 
    sen päävetäjä Billy Haggerty käy Suomessa opettamassa kerran tai kaksi vuodessa. Jäsenemme ovat 
    myös tervetulleita Skotlannin Shoto Budon leireille. Pidämme yhteyttä myös Colin Reeven englantilaiseen 
    Shotokai-organisaatioon. 
  </p>
  <p>
    Oman tyylisuuntamme ulkopuolella läheisin yhteistyökumppanimme on Helsingin yliopiston karateseura 
    Honbu. Järjestämme heidän kanssaan yliopistojen lukukausien aikana yhteisiä maanantai- ja tiistaitreenejä, 
    ja myös kesäisin on kaksi yhteistä treeniä viikossa. Harjoituksissamme on vierailevana opettajana ollut 
    myös mm. Ante Brännbacka Koryu Uchinadista -karatesta.
  </p>

  <hr/>

  <a name="peter" class="anchor"></a>
  <h2>Karate-do Shotokai style and our club</h2>
  <p>
    Peter Nystén, the main trainer of our club describes our club, our practices and the Shotokai style:
  </p>
  <h2>About our club</h2>
  <p>
    Our club members are mainly students from the University of Helsinki and the 
    Helsinki University of Technology . We have practices four to five times per 
    week depending on how we are able to get practice halls, the practices lasts 
    normally 1,5 hours. The Shotokai practice in Helsinki started in 1973. Our 
    national organization (Finnish Karate-Do Shotokai; Suomen Karate-Do Shotokai 
    r.y.) arranges national weekend courses once a month and invites teachers from 
    abroad about three times each year. These international training sessions range 
    from three to five days at a time. 
  </p>
  <p>
    The Shotokai originating karate-do practice in Europe is nowadays spread into 
    several organizations. Our organization have active contacts today with three of 
    them. Originally we practiced with M. Harada Sensei until the end of the 
    eighties.The teachers we use have different approaches to karate, ranging from 
    kumite (sparring)/practical orientated to theoretical. So, our practices are 
    also somewhat varying in content, but we are trying to benefit from the 
    differing perspectives. 
  </p>
  <p>
    The club is financed mostly by its members. The club makes no profit and pays no 
    compensations for its teachers. The club promotes taking part in national and 
    international courses within our organizations by supporting travel costs and 
    course payments for its members. 
  </p>
  <h2>Our practices</h2>
  <p>
    The practices within different Shotokai clubs in Finland vary somewhat, and so 
    the following description is about our club, but to some degree also applies to 
    other Shotokai clubs in Finland. 
  </p>
  <h2>Kata</h2>
  <p>
    In our club we esteem kata (practice of technique forms; no partner, often 
    performed in groups) practice high with its implications on body feeling, use of 
    low gravity etc. We place great importance in the ability to move in harmony 
    with our practice partners both in kata and in several moving exercises. We also 
    practice those techniques from kata which seem to be practical. 
  </p>
  <p>
    The way we practice kata could maybe be described as somewhere between T'ai Chi 
    and Shotokan in the eyes of a spectator. Katas are performed with different 
    paces, from very slow to full speed. Often the pace is chosen so that the 
    feeling of using hip movement and appropriate breathing in the techniques is 
    possible. Different practice items are emphasized in kata training. 
  </p>
  <h2>Kihon</h2>
  <p>
    In kihon (practice of basic techniques) we train not only against air but also 
    on punching pads and other practice equipment. Tameshiwari (breaking boards 
    etc.) is practically nonexistent. In kihon kumite (kihon with a partner) we 
    train moving, distancing, rythm and the various techniques. Long series 
    performed with a partner (e.g. ward off, hit, kick, take to the ground, lock) 
    are not common except in some katas designed for pairs. The practice also 
    includes techniques for releasing of basic holds etc. 
  </p>
  <h2>Kumite (sparring)</h2>
  <p>
    Our practice includes also jyu kumite (free sparring) and prearranged kumite 
    forms, but we do not have any competitions. We see the several kumite type 
    practices as a way to benefit mutually with your training partner. There is no 
    showing off, we think that the karate practices should always be something 
    positive for all members, regardless of their age and other attributes. 
  </p>
  <h2>Stretching and health</h2>
  <p>
    It goes without saying that warming up, streching etc. exercises are an integral 
    part of the practices; the well being of the practitioners is naturally of prime 
    importance to us. 
  </p>
  <h2>Gradings</h2>
  <p>
    The grading after 5. kyu (yellow belt) take place always on national / 
    international courses in order to be able to check the level of the candidate 
    against the national / international level. 
  <p>
  <h2>About Karate-Do Shotokai style</h2>
  <p>
    The way Shotokai performs kata and also the basic techniques is based on the 
    same Funakoshi Sensei teaching as for the Shotokan style. We have the same katas 
    and use the same names for techniques. The "classical" practice methods are 
    based on the same frame (sambon kumite, tenno kata...). 
  </p>
  <p>
    The way our karate differs from many other karate styles lays not so much in 
    form, but more in content. We don´t think of kiai and the tensing of muscles in 
    the same way as most of the other karate styles. We believe that the body should 
    be in a relaxed state; the body knows itself which muscles are needed. The way 
    we think of e.g. oi-tsuki (straight lunge punch) is based mostly on the 
    "classical" approach as interpreted by Harada Sensei and later partly on the 
    effects on punching pads. When punching, we don´t tense our muscles at the point 
    of contact but try to punch through the target somewhat. If a contact is not 
    made, then there is a natural contracting of the muscles in order to stop the 
    technique. The techniques are based on hips, this requires a solid but pliable 
    stance in the basic technique. 
  </p>

  <hr/>

  <a name="krista" class="anchor"></a>
  <h2>Shotokai-tyyli a la Shoto-KDS (Kristan tulkitsemana)</h2>
  <dl> 
   <dt><a href="#krista_yleista" title="Yleistä">Yleistä</a> 
   <dt><a href="#krista_historia" title="Tyylin historiaa ja nykyisyyttä">Tyylin historiaa ja nykyisyyttä</a> 
   <dt><a href="#krista_tulkinta" title="Millaisia harjoituksemme ovat">Millaisia harjoituksemme ovat</a> 
  </dl> 

  <a name="krista_yleista" class="anchor-small">Yleistä</a>
  <p>
    Shotokai-tyylille on ominaista sulava liikkuminen, laajat liikeradat ja 
    rentouden korostaminen. Tyyliin ei kuulu kilpailu. Seurassamme ei myöskään 
    harrasteta kovaa kuria tai kovin ryppyotsaisia vyökokeita. Graduoinnit 
    tapahtuvat kansallisilla leireillä, kun harjoittelijan katsotaan kehittyneen 
    tarpeeksi sekä henkisesti että fyysisesti. 
  </p>
  <p>
    Koska treenit ovat usein rankkoja sekä fyysisesti että psyykkisesti, on tärkeää 
    että harjoitteluilmapiiri on hyvä. Tämä tarkoittaa harjoittelukumppanin 
    huomioimista. Harjoituksissa ei ole vastustajia tai kilpailijoita, on vain 
    harjoittelukumppaneita, joilta voi oppia ja joiden kehittymistä voi tukea. 
    Etenkin eritasoisten harjoitellessa yhdessä on tärkeää ottaa toisen taso 
    huomioon, ja treenata juuri hänen taitojensa ylärajalla - siellä missä oppiminen 
    on tehokkainta. Jos harjoittelu on mahdottoman vaikeaa, ei voi oppia ja 
    harjoittelija vain turhautuu. <b>Kun yrität kehittää alempiasi, varmistat että 
    sinulla on tulevaisuudessa hyviä harjoittelukumppaneita!</b> 
  </p>
  <p>
    <i>Harjoittelun tavoitteita</i> on vaikea yksiselitteisesti määritellä. Eri 
    ihmiset alkavat harrastaa lajia eri syistä, ja usein syyt harjoittelun 
    jatkamiseen muuttuvat kehittymisen myötä. Joillekin päätavoite on 
    itsepuolustustaidon hankkiminen, toisille kunnon kohentaminen, kolmansille 
    henkisen tasapainon ja elämänhallinnan lisääminen. Jälkimmäinen tavoite usein 
    muuttuu sitä tärkeämmäksi mitä pidemmälle harjoittelussaan ehtii. Lisäksi 
    joillekin harjoittelun sosiaalinen aspekti on hyvin tärkeä. 
  </p>
  <a name="krista_historia" class="anchor-small">Tyylin historiaa ja nykyisyyttä</a>
  <p>
    Sekä Shotokan että Shotokai-tyylisuuntien perustajana pidetään Yoshitaka 
    Funakoshia. JKA (Japan Karate Association) perustettiin vuonna 1949, jolloin S. 
    Egami ja Genshin Hironishi (kaksi ehkä eniten Funakoshin kanssa harjoitellutta) 
    jättäytyivät ulkopuolelle, pitäen tosin hyviä suhteita JKA:han. Shotokai 
    muodostui heidän toimestaan. 
  </p>
  <p>
    Mitsusuke Harada toi Shotokain Suomeen 1960-luvun lopulla. Harada harjoitteli 
    aikoinaan mm. Egamin kanssa. Billy Haggerty ja Colin Reeve, jotka molemmat ovat 
    alun perin Haradan oppilaita, käyvät silloin tällöin täällä vetämässä leirejä. 
  </p>
  <p>
    <i>Shoto</i> oli Funakoshin kirjailijanimi, ja sen kanjimerkki tarkoittaa 
    suunnilleen <i>aaltoilevaa männikköä</i>. Kerrotaan, että Funakoshi ei itse 
    antanut tyylisuunnalle nimeä, vaan hänen oppilaansa nimesivät Funakoshin 
    harjoitussalin eli dojon <i>Shotokaniksi</i> (Shoto-sali tai Shoto-talo), josta 
    nimi myöhemmin levisi myös tyylisuunnan nimeksi. <i>Shotokai</i> puolestaan 
    tarkoittaa 'Shoto-yhdistystä', joka joidenkin mielestä oli loogisempi 
    tyylisuunnan nimi kuin 'Shoto-sali.' Se, ettei Shotokai-tyylisuuntaan kuulu 
    kilpailu, on perintöä Funakoshilta, joka vastusti jyrkästi kilpailemista. 
  </p>
  <p>
    Shotokan ja Shotokai muistuttavat nykyisin toisiaan lähinnä samannimisten 
    katojen osalta (vaikka ne tehdään tyylisuunnissa melko eri tavalla). Shotokan 
    taitaa olla maailman levinnein karatetyylisuunta. Shotokain harrastajajoukko sen 
    sijaan on melko pieni. 
  </p>
  <h2>Maita joissa Shotokaita nykyisin harrastetaan:</h2>
  <ul>
    <li>Algeria 
    <li>Belgia 
    <li>Chile
    <li>Englanti (Colin Reeve) 
    <li>Espanja
    <li>Gibraltar
    <li>Italia
    <li>Itävalta
    <li>Japani 
    <li>Jugoslavia
    <li>Kanada 
    <li>Kreikka
    <li>Meksiko
    <li>Portugali 
    <li>Ranska 
    <li>Skotlanti (Billy Haggerty) 
    <li>Suomi 
    <li>USA
  </ul>
  <h2>Suomen Karate Do Shotokain (SKDS) seuroja on seuraavilla paikkakunnilla:</h2>
  <ul>
    <li>Helsinki (vetäjä Peter Nystén) 
    <li>Kuusankoski (Juha 'Jussi' Salmi) 
    <li>Kuusamo (Kimmo Niikkonen) 
    <li>Oulu ()
    <li>Posio (Kari Kuitunen) 
    <li>Rovaniemi (Juhani Salminen)
    <li>Salo (Risto Kemppainen ja Janne Urpo) 
    <li>Taivalkoski (Mika Määttä)
    <li>Turku (Pekka Venäläinen, Yrjö ja Anu Luukkanen) 
  </ul>
  <p>
    Lisäksi SKDS:n ulkopuolella Shotokai-tyylisuuntaa harrastetaan ainakin Vaasassa 
    ja Kuusankoskella. 
  </p>
  <a name="krista_tulkinta" class="anchor-small">Millaisia seuramme harjoitukset ovat</a>
  <p>
    Tyypilliset harjoitukset kestävät 1,5 tuntia, ja alkavat parinkymmenen minuutin 
    alkujumpalla, joka lämmittää lihakset. Loppuharjoitus koostuu <b>katasta</b> eli 
    liikesarjoista, pariharjoittelusta eli <b>kumitesta</b> ja <b>kihonista</b> eli 
    yksittäisten tekniikoiden kuten potkujen, lyöntien ja lukkojen harjoittelusta. 
  </p>
  <p>
    Kymmenen vuoden sisällä harjoittelun painopiste on jonkin verran muuttunut. 
    Aiempina vuosina harjoittelu keskittyi lähes pelkästään liikkumiseen, 
    ajoitukseen, ja oikeanlaisen vartalon tilan saavuttamiseen. Kumitea, ja etenkään 
    vapaata ottelua ei juurikaan harjoiteltu, vaan ajateltiin että 
    liikkumisharjoitukset ja kata lopulta johtavat täydelliseen harmoniaan toisen 
    kanssa, niin että on mahdollista tuntea vastustajan mielen ja vartalon liikkeet 
    itsessään, ja reagoida niihin ennen kuin tämä ehtii varsinaisesti hyökätä. 
  </p>
  <p>
    Nykyisin harjoittelumme sisältää aiempaa enemmän myös käytännöllisempää 
    taistelutaitoharjoittelua, vaikka liikumista ja vartaloa korostavista 
    harjoituksistakaan ei ole luovuttu. Kata on edelleen (ja varmaan 
    tulevaisuudessakin) tärkeässä roolissa harjoittelussamme. 
  </p>
  <p>
    Asetekniikoita emme pahemmin ole harrastaneet, tosin suunnitelmissa on ottaa 
    <b>bo</b> (1,8 metriä pitkä ja 3 cm halkaisijaltan oleva keppi) käyttöön 
    nykyistä aktiivisemmin. Lyöntejä ja potkuja harjoittelemme välillä ns. 
    pistehanskoihin, pyrkimyksenä saada tekniikoihin tuntumaa ja tehokkuutta, jota 
    vain ilmaan lyömällä ei kovin helposti tule. Lisäksi täydellä voimalla ilmaan 
    lyöminen vahingoittaa niveliä. Emme käytä suojuksia tai hanskoja. Heittoja 
    harjoitellaan harvoin, ehkä osittain siksi että vain yhdessä 
    harjoituspaikassamme on mahdollisuus käyttää mattoja. Lukkoja ja sidontoja sekä 
    tekniikoita niistä vapautumiseen harjoitellaan silloin tällöin. 
  </p>
  <p>
    Yleisesti voisi sanoa, että harjoittelumme on monipuolistunut viime vuosina. 
    Harjoittelumenetelmät kehittyvät jatkuvasti vetäjien aivoitusten kehittyessä. 
    Jopa SKDS:n sisällä eri seurojen harjoittelun painopisteet ja tavoitteet 
    poikkeavat toisistaan, koska vetäjät ovat erilaisia ja pitävät erilaisia asioita 
    tärkeinä. Eri seurojen vetäjät eivät näe painotusten välillä ristiriitaa, vaan 
    monipuolisuutta pidetään rikkautena. Yhteisillä leireillä on mahdollisuus oppia 
    asioita muidenkin seurojen vetäjien näkökulmasta, kun kukin opettaa niitä 
    asioita mitä itse hallitsee parhaiten.
  </p>
</section>